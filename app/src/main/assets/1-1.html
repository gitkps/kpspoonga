<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<body>
<article style="border-style:solid;margin:auto;">
  <h1 align="center">எச்சரிக்கைக் குறிப்புகள்</h1>
<ol>
  <li>சில எளிமையான முதல் உதவிக் குறிப்புகளே இங்குக் கூறப்பட்டுள்ளன. இம் முதல் உதவியுடன் உரிய மருத்துவ உதவியையும் உடனே நாட வேண்டும்.
  <li>எலும்பில் அடிபட்டபோது இம் முதல் உதவியினால் சிறிது வலி குறையுமே அன்றி, நீடித்த பயன் விளையாது. வலி மிகுதல், வீக்கம், அடிபட்ட அவ் உறுப்பை அசைக்கவும் இயக்கவும் முடியாதிருத்தல் என்பவை எலும்பு முறிவுக்கான சில அடையாளங்கள் ஆகும். அப்போது அதற்கு உரிய மருத்துவத்தைச் செய்து கொள்ள வேண்டும்.
  <li>நீரில் மூழ்கி மீட்கப் பட்டவர்களுக்கும் நச்சுக்கடிகளுக்கும் இங்கு முதல்உதவி மருத்துவம் கூறப்படவில்லை. அவற்றிற்கு உரிய மருத்துவ உதவியை உடனே நாட வேண்டும்.
  <li>ஒருவருடன் ஒருவர் சண்டையிட்டுக் கொள்வதாலும், வெட்டு, குத்து முதலான வற்றாலும் உண்டாகிய காயங்களின் போது, உடனே காவல்துறையினர்க்குத் தெரிவிக்க வேண்டும்.
  <li>பஞ்சு, காயக்கட்டுத்துணி ( Bandage Cloth ) முதலானவற்றையும் உள்ளூர் மருந்துக் கடைகளில் இருந்து வாங்கிக் கைவயம் வைத்திருப்பது நன்று.
  <li>வீக்கமும் வலியும் முழுமையாகக் குறைதல், உடம்பு உறுப்புகளின் இயக்கத்திற்குத் தடை இல்லாமல் இருத்தல், குருதிப்போக்கு முற்றிலும் நின்றுவிடுதல் என்னும் அடையாளங்கள் இம் முதல்உதவி மருத்துவமே போதுமானது என்பதைக் காட்டுபவை ஆகும்.
</ol>

</article>
</body>
</html>